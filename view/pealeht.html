		<h3>Saunaleht pakub sulle!</h3>
		<p>Eramusse planeeritakse saun eelkõige seetõttu, et see on odavam kui eraldiseisva hoone püstitamine. Kui on plaanis ehitada saun, siis kõigepealt tuleks konsulteerida saunaspetsialistiga, selgusele jõuda ka oma eelistustes ning saunakasutuses (mitmele ja millise kerisega). Kõige olulisem sauna planeerimisel juures on õige õhu tsirkulatsioon. Kui on teada sauna kasutajate hulk, valitud välja vastav ruum majas või korteris, tuleb asuda projekti kallale. See on soovitatav jätta spetsialisti hooleks, sest ise ei pruugi erinevaid nüansse teada ning ei oska nendega arvestada. Leiliruumi peab tulema piisavalt hapnikku ning õhk peab ringlema ruumis nii, et keris saaks peale värsket õhku. Väljatõmbeava parim asukoht on võimalikult kaugel kerisest, näiteks lava all, umbes lavalistuja kandade kõrgusel — see annab maksimaalse saunaefekti. Oluline on, et värske õhk suunduks kerisele õigest kohast, kas siis ülevalt või altpoolt, vastavalt kerisele.</p>
		<p><b>Saunaskäik</b></br>Saunaskäimisel on oluline, mis järjekorras asju tehakse. Kõigepealt tuleb keha ja juuksed märjaks kasta, väga kuuma saunaõhu puhul võib soovi korral kuivad juuksed katta kas viltmütsi ehk saunakübaraga või niiske käterätiga. Seejärel minnakse leiliruumi. Laval istudes või lamades harjutakse 3–4 minutit leiliruumi õhuga, alles siis on aeg leili visata. Sauna minnes varutagu küllaldaselt aega. Ühes saunasõbra käsiraamatus üteldakse: "Saunas käiakse alasti!" Tänapäeval tähendab see ka eheteta sauna minekut. Keha ümber võib käärida ka saunalina või spetsiaalse saunaseeliku. Eestlastel on olnud kombeks käia saunas perekonniti.<a href="http://et.wikipedia.org/wiki/Saun" target=blank>http://et.wikipedia.org/wiki/Saun</a></p>